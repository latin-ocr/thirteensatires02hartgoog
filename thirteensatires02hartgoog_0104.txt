sarrae xrv. 85

Nil vetitum fecisse volet quem non pudet alto 1815
Per glaciem perone tegi, qui summovet Etuos

Pellibus inversis. Peregrina ignotaque nobis

Ad scelus atque nefas, quaecuuque est, purpura ducit?
Haec illi veteres praecepta minoribus: at nuno

Post finem autumni media de nocte supinum 190
Clamosus juvenem pater excitat: “Accipe ceras,

Scribe, puer, vigila, causas age, perlege rubras

blajorum leges aut vitem posce libello. “

Sed caput intactum buxo naresque pilosas

Annotet et grandes miretur Laelius alas. 195
Dirue Maurorum attegias, castella Brigantum,

Ut locupletem aquilam tibi sexagesimus arruns

Afferat: aut longos castrorum ferre labores

Si piget et trepidum solvunt tibi cornua ventrem

Cum lituis audita, pares quod vendere possis 200 ’
Pluris dimidio, nec te fastidia mercis

Ullius subeant ablegandae Tiberim ultra,

Neu credas ponendum aliquid discriminis inter

Unguenta et corium. Lucri bonus est odor ex re
Qualibet. Illa tuo sententia semper in ore 205
Versetur dis atque ipso Jove digna poetae:

Unde habeas quaerit nemo, sed oportet habere.’'

Hoc monstrant vetulae pueris repentibus assae ;

Hoc discunt omnes ante alpha et beta puellae.

Talibus instantem monitis quemcunque parentem 210
Sic possem afflari: Dic, o vanissime, quis te

Festinare jubet? meliorem praesto magistro

Discipulum. Securus abi, vinceris, ut Ajax

Praeteriit Telamonem, ut Pelea vicit Achilles.
Parcendum est teneris; nondum implevere medullas 215
Matutae mala nequitiae. Quum pectere barbam

 

