SATIRA XVI.

Quum duo crura habeas, offendere tot caligas, tot

Millia clavorum. Quis tam procul absit ab Urbe

Praeterea? quis tam Pylades molem aggeris ultra

Ut veniat? Lacrimae siccentur protinus, etse

Excusaturos non sollicitemus amicos,

“Da testem,” judex quumdixerit. Audeat ille

Nescio quis pugnos qui vidit dicere, ‘⁶ Vidi,''

Et credam dignum barba dignumque capillis

Majorum. Citius falsum producere testem

Contra paganum possis quarn vera loquentem

(lon-tra fortunam armati contraque pudorem.
Praemia nunc alia atque alia emolumenta notemus

sacramentorum. Convellem ruris aviti

Improbus aut campum mihi si vicinus ademit,

Et sacrum, effodit medio de limite saxum

Quod mea cum patulo coluit puls annua ljb03

Debitor aut sumptos pergit non reddere nummos,

Vana supervacui dicens chirographa ligni3

Exspectandus erit qui lites inchoet annus

Totius populi. Sed tunc quoque mille ferenda

Taedia, mille morae3 toties subsellia tantum

Sternuntur3 tum, facundo ponente lacernas '⁸

Caedicio et Fusco jam micturiente, parati

Digredimur lentaque fori pugnamus arena.

Ast illis quos arma tegunt et balteus ambit

Quod placitum est ipsis praestatur ternpus agendi,

Nec res atteritur longo sufflamine litis.
Solis praeterea testandi militibus jus
Vivo patre datur: narn qnae sunt parta labore
Militiae placuit non esse in corpore census,
Omne tenet cujus regimen pater. Ergo Coranum

Signorum comitem castrorumque aera merentem
7

 

