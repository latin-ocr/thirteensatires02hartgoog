68 1). nourr ruvausms

Hic nostrum placabo J ovem Laribusque paternis
Tura dabo, atque omnes violae jactabo colore's. oo
Cuncta nitent; longos erexit janua ramos
Et matutinis operatur festa lucernis.
Neo suspecta tibi sint haec, Corvine3 Catullus,
Pro cujus reditu tot pono altaria, parvos
Tres habet heredes. Libet exspectare quis aegram 95
Et claudentem oculos gallinam impendat amico
Tam sterili. Verum haec nimia est impensa3 coturnix
Nulla unquam pro patre cadet. Sentire calorem ·
Si coepit locuples Gallicam Paccius orbi,
Legitima fixis vestitur· tota tabellis roo
Porticus, exsistunt qui promittunt hecatomben,
Quatenus hio non sunt uec venales elephanti,
Nec Latio ant usquam sub nostro sidere talis
Bellua concipitur, sed furva gente petita
Arboribus Rutulis et Turni pascitur agre,
Caesaris armentum, nulli servire paratum
Privat03 siquidem Tyrio parere solebant
Hannibali et nostris ducibus regique Molosso
Horum majores ac dorso ferre cohortes,

Partem aliquam belli et euntem in proelia turrim. 110
Nulla igitur mora per Novium, mora nulla per Histrum
Pacuvium, quin illud ebur ducatur ad aras

Et cadat ante Lares Gallitae victima, sola

Tantis digna deis et captatoribus horum.

Alter enim, si concedas mactare, vovebit 115
De grege servorum magna et pulcherrima quaeque
Oorpora, vel pueris et frontibus ancillarum

Imponat vittas, et si qua est nubilis illi
Iphigenia domi dabit hanc altaribus, etsi
Non sperat tragicae furtiva piacula cervae. 120

 

